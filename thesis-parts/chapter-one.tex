\chapter{Background}
\section{Scenario}
Nell'ambiente in cui viviamo siamo circondati da sempre più entità
computazionali eterogenee tra loro. Device come smartphone, wearable, display
pubblici, droni, insegne digitali, sensori di ogni tipo stanno sempre più
pervadendo il nostro ambiente quotidiano. L'interazione tra questi dispositivi
vicini gioca un ruolo fondamentale in settori emergenti come Internet-of-Things,
Smart City, reti di sensori o più in generale in sistemi collettivi
adattivi. Quando si parla di questo tipo di sistemi si deve tenere in
considerazione l'elevato numero di dispositivi diversi di cui essi sono
composti, quindi il numero di piattaforme, tecnologie, paradigmi di
programmazione, protocolli utilizzati, etc.. Le specifiche di basso livello, come
efficienza, organizzazione e coordinazione di questi dispositivi in un sistema
distribuito, influenzano pesantemente le scelte di design di quest'ultimo. Ne
risulta un sistema rigido, costoso da mantenere, estendere ed eventualmente
scalare in dimensione.

Sorge quindi la necessità di un modello di programmazione più ad alto livello,
che consenta di astrarre i dettagli di un sistema e possa occuparsi di tutti i
requisiti non funzionali come le proprietà di auto-organizzazione e
auto-adattività, delegando allo strato sottostante tutte le questioni legate al
\textit{deployment}. Possono essere elencate tre caratteristiche
chiave che questo strato dovrebbe semplificare\cite{DBLP:journals/computer/BealPV15
}:
\begin{itemize}
\item i meccanismi di coordinazione dovrebbero essere nascosti e i gli
  sviluppatori non dovrebbero essere tenuti a interagire con essi;
\item la composizione di moduli o sottosistemi dovrebbe essere semplice e
  trasparente;
\item sottosistemi distinti necessitano di meccanismi di coordinazione per distinti
regioni e tempo.
\end{itemize}


% TODO: Cambiare immagine
% http://openmap.bbn.com/~jbeal/Publications/Computer-AggregateProgramming-Preprint-2015.pdf
\section{Aggregate computing}
\begin{figure}
  \centering
  \subfloat[Programmazione device-centric]{
    \includegraphics[width=\linewidth]{images/placeholder.jpg}
    \label{fig:device-centric}
  }\hfill
  \subfloat[Programmazione aggregata]{
    \includegraphics[width=\linewidth]{images/placeholder.jpg}
    \label{fig:aggregate-computing}
  }
  \caption{Differenze tra programmazione orientata al singolo dispositivo e programmazione aggregata.}
\end{figure}
L'osservazione che viene fatta spesso è che spesso il comportamento collettivo
di un sistema interessa più del singolo dispositivo di cui è composto, ma i
linguaggi di programmazione classici, orientati al singolo dispositivo, forzano
lo sviluppatore a porre l'attenzione sui singoli device e all'interazione tra di
essi.

Il paradigma di \textit{aggregate computing} si propone di risolvere le
precedenti questioni tramite i seguenti principi:
\begin{enumerate}
\item il dispositivo programmato è una regione dell'ambiente computazionale e
  prescinde dagli specifici dettagli;
\item il programma è specificato come manipolazione di strutture dati con
  estensione temporale e spaziale attraverso quella regione;
\item queste manipolazioni sono effettivamente eseguite dai singoli dispositivi
  nella regione, usando meccanismi di coordinazione resilienti e interazioni
  basate sulla prossimità.\cite{DBLP:journals/computer/BealPV15}
\end{enumerate}

Un esempio di utilizzo nel mondo reale potrebbe essere un servizio che,
utilizzando interazioni tra gli smartphone per stimare la densità di popolazione
presente in un area o ad un certo evento, possa fornire indicazioni relative a
zone che possono essere considerate pericolose perché troppo dense, che percorso
seguire eventualmente per disperderle; più in generale possono essere erogate
indicazioni per raggiungere un punto scelto evitando le zone più pericolose.

La figura \ref{fig:device-centric} mostra come con un linguaggio di
programmazione orientato al singolo device il programmatore sia costretto a
porre la propria attenzione sull'interazione tra i dispositivi, mentre si occupa
di modellare localmente un comportamento che dovrà produrre un certo effetto
globale.  Invece, con l'utilizzo della programmazione aggregata (figura
\ref{fig:aggregate-computing}), si è liberi di pensare in maniera più naturale
tramite strutture dati \textit{continuum-like} e servizi che possono essere
composti in maniera modulare.  Nello specifico il servizio di \textit{crowd
  estimation} produce in output una struttura dati distribuita --- un campo
computazionale --- che associa ad ogni posizione una densità di
popolazione. Questo è l'input dei servizi che poi si vogliono costruire:
navigazione, segnalazione delle zone di pericolo ed istruzioni per un'eventuale
evacuazione.

La capacità di separare la logica dei servizi dall'implementazione della
comunicazione e dai protocolli utilizzati per questa, orientano verso lo
sviluppo di applicazioni distribuite più complesse, ma allo stesso tempo
modulari, riusabili e facilmente estendibili.

L'obiettivo della programmazione aggregata è nascondere la complessità di
coordinare un sistema distribuito utilizzando diversi livelli di astrazione.
Nel tempo sono stati sviluppati diversi modelli di programmazione aggregata, ma
la maggior parte di questi si sono rivelati troppo specializzati per singole
istanze di problemi e non sufficientemente generici da risolvere intere classi
di questi\cite{beal2012}.

Tra questi però è stato sviluppato il \textit{field calculus}: un insieme di
costrutti fondamentali, derivati dagli elementi comuni degli altri metodi, che
modellano la computazione e l'interazione tra un largo numero di dispositivi
sparsi nello spazio.

% TODO figura 1
% https://ieeexplore.ieee.org/stamp/stamp.jsp?tp=&arnumber=8064162
\subsection{Field calculus}
Utilizzando diversi approcci di programmazione aggregata emergono certi pattern
che si ripetono. Il \textit{field calculus} \cite{Viroli2013} cattura queste
caratteristiche in un minuscolo linguaggio universale adatto all'analisi
matematica.

L'elemento fondamentale del \textit{field calculus} è il campo computazionale,
ispirato a concetti fisici come i campi magnetici, che associa ad ogni
dispositivo in rete un valore locale. Ogni valore, funzione o variabile è un
campo: per esempio una collezione di sensori di temperatura produce un campo di
temperature dell'ambiente, una collezione di accelerometri di smartphone produce
un campo di direzioni, una notifica di un'applicazione produce un campo di
messaggi.

I campi sono generati e manipolati utilizzando quattro costrutti fondamentali:
\begin{itemize}
\item \textbf{Funzioni}: \texttt{b($e_1,\ldots, e_n$)} applica la funzione \texttt{b}
  agli argomenti \texttt{$e_1,\ldots, e_n$}. Queste sono funzioni matematiche,
  logiche o algoritmiche stateless, oppure sensori, attuatori, funzioni definite
  dall'utente o importate da librerie.

\item \textbf{Dynamics}: \texttt{rep(x<-v) \{$s_1;\ldots;s_n$\}} definisce una variabile
  locale di stato \texttt{x} inizializzata con il valore \textit{v} e aggiornata
  periodicamente con il risultato dell'esecuzione gli statement
  \texttt{{$s_1;\ldots;s_n$}} che compongono il suo corpo. In questo modo viene
  definito un campo che cambia nel tempo.

\item \textbf{Iterazioni}: \texttt{nbr($s$)} acquisisce un campo che associa ad ogni
  device tra tutti i dispositivi vicini (incluso se stesso), il loro ultimo
  valore di \texttt{$s$}. Questo campo può essere poi processato da funzioni
  built-in chiamate \textit{hood}, che permettono di ridurre il campo ad un
  valore, per esempio il minimo.

\item \textbf{Restrizione}: \texttt{if($e$) \{$s_1;\ldots;s_n$\} else
    \{$s'_1;\ldots;s'_m$\}} partiziona la rete in due regioni disgiunte: dove la
  \texttt{$e$} è vero viene eseguito \texttt{$s_1;\ldots;s_n$}, nell'altra parte,
  invece, è eseguito \texttt{$s'_1;\ldots;s'_n$}. È importante menzionare il
  fatto che le due diramazioni sono incapsulate e non possono avere effetti al
  di fuori del loro sottospazio.
\end{itemize}

Questi costrutti permettono la portabilità, indipendenza dall'infrastruttura e
interazione con servizi non aggregati.

% TODO: Ricontrollare
\subsection{Building blocks}
\begin{figure}
  \centering
  \includegraphics[width=\linewidth]{images/placeholder.jpg}
  \caption{Livelli di astrazione dell'aggregate computing. A basso livello le
    capacità software e hardware vengono astratte e composte per creare un
    livello comune: il \textit{field calculus}, che è la base di
    partenza dell'architettura delle API.}
  \label{fig:abstraction-layers}
\end{figure}


Il successivo livello di astrazione serve ad aggiungere resilienza. È
identificata una collezione di operatori ``building block'' generici finalizzata
a una coordinazione robusta delle applicazioni. I meccanismi di questo livello
(quello in mezzo nella Figura \ref{fig:abstraction-layers}), sono
\textit{auto-stabilizzati}, cioé si adattano ai cambiamenti della rete o dei
dati in input, scalabili a reti di grandi dimensioni e preservano la
caratteristica di resilienza quando sono composti tra di loro\cite{7056345}.

La collezione è composta da tre operatori di coordinazione generali e
dall'operatore built-in \texttt{if}. I tre operatori sono:
\begin{itemize}
\item \texttt{G(source, init, metric, accumulate)}: che distribuisce un
  informazione nello spazio. Questo operatore generalizza operazioni molto
  comuni come la stima della distanza e messaggi broadcast. Per farlo esegue due
  azioni: computa un campo di distanze minime da una regione \texttt{source}
  utilizzando la \texttt{metrica} scelta; in seguito propaga i valori attraverso
  i nodi iniziando da \texttt{init} e modificandolo con la funzione
  \texttt{accumulate}.
\item \texttt{C(potential, accumulate, local, null)}: che aggrega un
  informazione alla \texttt{source} attraversando il gradiente di un campo
  \texttt{potential}. Viene effettuata una riduzione che, iniziando con il valore
  \texttt{null} e sfruttando una funzione associativa \texttt{accumulate},
  risale il gradiente verso la \texttt{sorgente} e combina i valori in
  \texttt{local}.
\item \texttt{T(init, floor, decay)}: che generalizza un timer il cui rateo di
  aggiornamento può variare nel tempo. La funzione \texttt{decay} diminuisce il
  valore del proprio input successivo, che parte da \texttt{initial} e si ferma
  a \texttt{floor}.
\end{itemize}

\subsection{General-purpose API}
È un ulteriore livello di astrazione (il secondo dall'alto nella Figura
\ref{fig:abstraction-layers}) che mira a soddisfare la necessità più generiche
fornendo delle API di alto livello: funzioni come \texttt{distanceTo}, che
permette di ottenere la distanza tra nodi utilizzando una data metrica, o
\texttt{broadcast}, che consente di diffondere un messaggio nella rete. Queste
sono implementate a partire dai costrutti, già descritti, di cui è formato il
livello sottostante e consentono di scrivere programmi più facilmente.

Queste API possono essere usate e composte tra loro per scrivere applicazioni
distribuite senza proccuparsi di meccanismi di coordinazione. Infatti costruire
delle API utilizzando degli operatori \textit{resilient} assicura che i servizi
lo siano a loro volta.

% TODO: La sintassi?
\section{Protelis}
Il \textit{field calculus} è un fondamento teoretico importante, ma troppo di
basso livello se paragonato all'ecosistema costruito intorno ai linguaggi di
programmazione moderni. L'assenza di tool, librerie e la mancata integrazione
con piattaforme esistenti lo rendono uno strumento efficace, ma difficile da
scrivere e isolato. Protelis si pone come obiettivo quello di integrare un
interprete di \textit{field calculus} in un architettura reale, ovvero capace di
interfacciarsi con hardware, sistemi operativi e piattaforme esistenti. È importante che
questa implementazione sia facilmente portabile sia su un ambiente simulato che
su una rete di dispositivi reale.

La sintassi del linguaggio è di facile apprendimento in quanto si ispira a
quella dei linguaggi C-like come Java.

\subsection{Protelis nel mondo scientifico}
Esistono situazioni reali nelle quali l'accesso a servizi basati sul cloud non è
possibile e le infrastrutture di rete presenti in una determinata area non sono
adatte ad un'elevata presenza di dispositivi, ne consegue che qualsiasi tipo di
tentativo di coordinare due o più dispositivi, passando per un aggregatore di
informazioni, è soggetto alla congestione della rete, risultando di scarsa
efficacia o addirittura inutilizzabile. È il caso, per esempio, delle riunioni
di massa: grandi eventi pubblici a cui partecipano un numero ingente di persone.
Per risolvere problemi legati a questo tipo di situazioni è necessario
utilizzare un approccio distribuito, che possa basare il proprio funzionamento
sull'interazione dei singoli nodi che fanno parte di una rete, senza affidarsi a
un sistema di coordinazione centralizzata.

Protelis ha una potenza espressiva molto elevata: è in grado di esprimere
algoritmi distribuiti complessi in poche righe di codice. È infatti stato
sfruttato per implementare diversi algoritmi distribuiti. Tra questi i più
rilevanti sono: \textit{rendezvous} ad una riunione di
massa\footnote{https://protelis.github.io/peer-to-peer-route-planning}
\cite{Protelis}, algoritmo che consente a due persone che partecipano ad un
evento di massa di incontrarsi in un punto intermedio, evitando zone di alta
densità; stima di pericolosità di una zona per sovrappopolazione e notifica di
pericolo\footnote{https://protelis.github.io/crowd-warning} \cite{7056345}, che
consente di stimare la pericolosità di una zona, basandosi sulla densità di
dispositivi presenti in essa, e come disperdere l'eventuale massa di persone in
maniera efficiente.

Un altro ipotetico ambito di utilzzo è la gestione dei servizi in una
rete\footnote{https://protelis.github.io/network-management} \cite{Protelis}: i
servizi di rete sono spesso \textit{legacy} e spesso non riescono a gestire un
errore degli altri servizi da cui dipendono. Quindi potrebbero continuare a
comportarsi in maniera non definita, modificando in maniera inconsistente il
proprio stato. Reagire in maniera coerente ad un errore del genere richiede un
sistema di coordinazione tra i servizi coinvolti per riavviare l'intero
stack. La programmazione aggregata risolve questo problema tramite i propri
meccanismi di sincronizzazione nativi.

\subsection{Architettura di Protelis}\label{subsec:Architettura di Protelis}
\begin{figure}
  \subfloat[Funzionamento di Protelis]{
    \includegraphics[height=6.2cm]{images/protelis-architecture.png}
    \label{fig:architettura-protelis}
  }\hfill
  \subfloat[Estendibilità di Protelis]{
    \includegraphics[height=6.2cm]{images/extend-protelis.png}
    \label{fig:estensione-protelis}
  }
  \caption{Architettura astratta di Protelis (a) e meccanismo di estendibilità
    previsto dal linguaggio (b).}
\end{figure}

Protelis è un linguaggio di programmazione aggregato, fortemente influenzato da
Proto\cite{Proto}, la cui esecuzione avviene su una macchina
virtuale\cite{Protelis}.  Inizialmente un parser traduce un programma Protelis
in una rappresentazione comprensibile all'interprete, che può eseguirlo, in
seguito, a intervalli regolari. L'interprete può interagire con l'ambiente
circostante, implementato tramite tuple \textit{(chiave, valore)} (Figura
\ref{fig:architettura-protelis}).

La duplice possibilità di poter eseguire un interprete Protelis in due contesti
diversi, quali sono un ambiente simulato e quello reale, evidenziano la
necessità dell'introduzione di un componente middleware, che gestisca la
comunicazione tra le macchine virtuali in maniera completamente trasparente a
queste ultime (Figura \ref{fig:estensione-protelis}). Sfruttando la
caratteristica del polimorfismo dei linguaggi ad oggetti, questo modello può
essere facilmente specializzato in entrambi i contesti precedentemente citati.

La piattaforma di supporto scelta per l'implementazione è Java, scelta
supportata da molteplici motivi\cite{Protelis}. I principali sono: la sua
portabilità, il meccanismo interno della reflection che esso supporta e il
sempre crescente numero di dispositivi embedded a basso costo che supportano
Java. Un altro fattore determinante è l'efficienza in termini di costo di
risorse che le implementazioni Java hanno raggiunto, rendendolo competitivo con
linguaggi di basso livello come il C o C++.

La scelta del linguaggio Java come piattaforma di supporto permette a Protelis
di essere interoperabile con esso, di conseguenza può essere integrato con un
vastissimo numero di API \textit{domain-specific} il cui ecosistema è dotato.
