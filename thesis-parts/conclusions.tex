\chapter{Conclusioni e lavori futuri}
\section{Conclusioni}
La programmazione aggregata è un approccio promettente alla risoluzione di
numerosi problemi relativi ai sistemi distribuiti moderni come IoT, reti di
sensori, eccetera.

Partendo dalle API esistenti di Protelis, è stato definito un modello riusabile
che consente di eseguire una macchina virtuale Protelis su diverse
infrastrutture, che possono essere reti reali, come nell'Internet-of-Things
oppure simulate (come nel caso di Alchemist). Per fare ciò si è dovuto
introdurre uno strato che si occupasse della comunicazione tra i nodi in maniera
completamente trasparente ad essi, ovvero in modo che se l'implementazione di
questo cambiasse, il comportamento finale del sistema rimarrebbe lo stesso. Quindi, per
isolare il concetto di comunicazione tra dispositivi dalle entità esistenti, si
è fatto uso del concetto già definito dalle API di Protelis di
\texttt{NetworkManager}, che fornisce una maniera molto semplice di realizzare
lo scambio di messaggi.

A verifica della flessibilità del modello proposto, sono stati portati tre
diversi esempi che rappresentano tre diverse realtà in cui il linguaggio
Protelis può essere utilizzato. In particolare, il primo mira a creare una
simulazione di una rete reale i cui nodi eseguono una macchina virtuale
Protelis; il secondo mostra come l'architettura di Protelis possa essere
facilmente estesa ad un sistema distribuito, supportando la comunicazione
attraverso la rete IP; infine il terzo implementa l'uso di uno dei protocolli
più utilizzati in ambito IoT.

Gli elaborati prodotti sono stati integrati come esempi al repository ufficiale
di Protelis\footnote{https://github.com/Protelis/Protelis-Demo} e rappresentano
un possibile punto di partenza per chiunque voglia implementare un nuovo backend
del linguaggio.

\section{Lavori futuri}
Gli elaborati proposti in questa tesi sono facilmente estendibili. Di seguito
vengono elencati alcuni suggerimenti, per evolvere le demo esistenti o per
svilupparne di nuove. Migliorare
la demo è molto facile: è sufficiente fare un
\textit{fork}\footnote{https://help.github.com/en/github/getting-started-with-github/fork-a-repo}
del repository ufficiale della demo di Protelis, effettuare delle modifiche e
proporle al repository originale tramite una
\textit{pull-request}\footnote{https://help.github.com/en/github/collaborating-with-issues-and-pull-requests/about-pull-requests}.

\subsection{Introduzione di nuove capacità}
Il programma eseguito dai nodi in questi esempi è un semplice Hello, World!
seguito da un conteggio a ritroso. Questo perché la sua finalità non è mostrare
le capacità di Protelis di sfruttare le capacità di un dispositivo reale, bensì
di mostrare come esso si possa adattare a tecniche di comunicazione diverse.  Al
fine di ampliare le dimostrazioni esistenti si potrebbe integrare alle capacità
di un dispositivo: la facoltà di interagire con lo spazio che lo circonda, la
possibilità di interagire con il tempo. In questo modo ciascun dispositivo
acquisirebbe la consapevolezza della propria posizione nello spazio-tempo,
garantendo la possibilità di fruire di nuove tipologie di algoritmi, come il
gradiente. Una possibile e affascinante applicazione di questa nuova tipologia
di dispositivi è il controllo di uno sciame di droni. Infatti, garantendo
ciascuno il controllo della propria posizione nel tempo, ma descrivendone il
comportamento in maniera collettiva, è relativamente semplice prevenire
qualsiasi tipo di collisione, fornendo la possibilità di creare comportamenti o
coreografie in maniera efficace \cite{7789463}.  Protelis fornisce supporto per l'impiego delle
funzioni relative allo spazio e al tempo tramite le interfacce
\texttt{SpatiallyEmbeddedDevice} e \texttt{TimeAwareDevice}.

\subsection{Refactoring della build}
L'elaborato prodotto utilizza Gradle\footnote{https://gradle.org/}, uno
strumento di build automation, per la gestione di sei sottoprogetti, che
consente di controllare in maniera centralizzata l'esecuzione di alcune attività
relative ad essi, come l'esecuzione dei test o la produzione della documentazione.

Nella configurazione attuale, in entrambi i linguaggi utilizzati, l'architettura
riusabile modellata nel corso della tesi è definita solo nel sottoprogetto che
descrive il primo scenario di esempio. Per poterne fare uso, gli altri due
sottoprogetti, tramite una funzionalità di Gradle, importano direttamente i file
sorgenti dal primo. Questa configurazione può essere migliorata introducendo un
nuovo sottoprogetto, nel quale possano essere isolate le parti comuni definite
in questa tesi, che possa essere importato da tutti gli altri.


\subsection{Produzione di ulteriori template}
Si è visto che l'architettura prodotta, per mezzo dell'entità
\texttt{NetworkManager}, si presta all'utilizzo di svariate tecniche e
protocolli di comunicazione. Un possibile miglioramento può essere
l'implementazione di nuovi \texttt{NetworkManager}, che possano utilizzare
tecniche diverse da quelle già utilizzate. In questo modo il repository
ufficiale verrebbe arricchito di nuovi esempi, che possono essere un punto di
riferimento per chi si approccia al linguaggio. Alcune possibili tecniche di
comunicazione che possono essere utilizzate sono:
\begin{itemize}
\item \textbf{STOMP} (Simple Text-orientated Messaging Protocol): protocollo che
  mira ad offrire un canale di comunicazione basato su messaggi di testo, molto
  leggibile per l'uomo, meno efficiente in termini di banda.
\item \textbf{COaP} (Constrained Application Protocol)\cite{rfc7252}: protocollo sviluppato
  per l'interazione tra macchine. Si basa su un model REST, esattamente come
  HTTP, per offrire i propri servizi. È molto competitivo in ambito
  Internet-of-Things a causa della sua capacità di essere eseguito anche in
  dispositivi con pochissime risorse.
\item \textbf{HTTP} (HyperText Transfer Protocol)\cite{rfc7540}: protocollo destinato allo
  scambio di informazioni, come ipertesto, risorse in file di testo o streaming
  video.
\end{itemize}

\subsection{Protelis su dispositivi mobili}
Protelis si basa sull'infrastruttura esistente di Java, infatti viene eseguito
all'interno di una Java Virtual Machine. Questa sua caratteristica può essere
sfruttata per l'implementazione di una versione di Protelis in grado di essere
eseguita all'interno di un dispositivo Android. Infatti le applicazioni per
questi dispositivi sono scritte nativamente in Java e Kotlin, due linguaggi con
cui le API di Protelis si possono interfacciare molto semplicemente. Inoltre la
i sensori presenti in un dispositivo mobile, come uno
smartphone, allargano notevolmente il panorama delle possibili applicazioni.
% \subsection{Ubiquitous computing}
% Ubiquitous computing o ubicomp è un concetto dell'ingegneria del software che si
% contrappone al tipico uso desktop del computer: mentre con questo l'utente deve
% cercare un interazione con un dispositivo come un personal computer, uno
% smartphone, un tablet o un oggetto smart generico, nell'ubicomp l'utente è
% circondato dalla computazione, che avviene in ogni momento e ovunque. Essa può
% avvenire, per esempio, all'interno di un paio di occhiali. La finalità di questa
% è di supportare l'utente nelle sue scelte, nei suoi compiti quotidiani, senza
% che questo lo richieda direttamente. L'Internet-of-Things è una specializzazione
% di questo campo in cui l'interazione è focalizzata tra dispositivi.
%
% La programmazione aggregata, che fornisce costrutti affidabili e robusti per
% realizzare in maniera semplice applicazioni distribuite, è una delle possibili
% tecniche per realizzare questo tipo di sistemi.

% supporto per sistemi ibridi reale-simulato ubicomp
